---
author: "Annegrete Peek"
news_title: "Erakoolid – kui populaarsed need siiski on?"
preview: "See postitus täiendab ERRi 23.augusti uudist <a href=\"https://www.err.ee/855819/erakoolid-koguvad-populaarsust\" target=\"_blank\" >„Erakoolid koguvad populaarsust“</a>. Antud uudis tekitas mitmeid küsimusi. Kui kiire on olnud kasv? Kas koolide arv on mitmekordistunud? Kas õpilaste arv on mitmekordistunud? Kas kasv on olnud pidev? Kus paiknevad erakoolid?</p><p>Nendele küsimustele vastuse leidmiseks kasutame Haridus- ja Teadusministeeriumi <a href=\"https://opendata.riik.ee/et/dataset/eesti-hariduse-infos-steemi-avaandmed\" target=\"_blank\" >Eesti Haridus Infosüsteemi (EHIS) andmeid</a>. Uuritavas <a href=\"https://www.hm.ee/ehis/statistilised_tabelid/download.php?file=alus_yld_oppeasutused_oppurid.xlsx\" >andmestikus</a> on viimase viie õppeaasta andmed.</p><p>Kui õppeaastal 2013/2014 käisid lapsed 48 erakoolis, siis 2017/2018 õppeaastaks oli tegutsevate erakoolide arv kasvanud 58 koolile. Kas munitsipaalkoolide arv on ka kasvanud? Ei. Selgema pildi saame kui vaatame osakaalusid.</p>"
submitted: 2018/08/28
preview_img: erakoolid.PNG
tags:
  - "Education and research"
  - avaandmed
  - andmeajakirjandus
  - Eestis
  - erakoolid
  - haridus
text: "<p><strong>Selles „Avaandmed ja andmeajakirjandus“ postituses vaatame lähemalt haridusteemalisi andmeid. Kooliaasta on kohe algamas ja uurime, kui populaarsed on erakoolid. Siin räägime nii viie aasta trendist kui ka viimasest õppeaastast detailsemalt.</strong></p><p>See postitus täiendab ERRi 23.augusti uudist <a href=\"https://www.err.ee/855819/erakoolid-koguvad-populaarsust\" target=\"_blank\" >„Erakoolid koguvad populaarsust“</a>. Antud uudis tekitas mitmeid küsimusi. Kui kiire on olnud kasv? Kas koolide arv on mitmekordistunud? Kas õpilaste arv on mitmekordistunud? Kas kasv on olnud pidev? Kus paiknevad erakoolid?</p><p>Nendele küsimustele vastuse leidmiseks kasutame Haridus- ja Teadusministeeriumi <a href=\"https://opendata.riik.ee/et/dataset/eesti-hariduse-infos-steemi-avaandmed\" target=\"_blank\" >Eesti Haridus Infosüsteemi (EHIS) andmeid</a>. Uuritavas <a href=\"https://www.hm.ee/ehis/statistilised_tabelid/download.php?file=alus_yld_oppeasutused_oppurid.xlsx\" >andmestikus</a> on viimase viie õppeaasta andmed.</p><p>Kui õppeaastal 2013/2014 käisid lapsed 48 erakoolis, siis 2017/2018 õppeaastaks oli tegutsevate erakoolide arv kasvanud 58 koolile. Kas munitsipaalkoolide arv on ka kasvanud? Ei. Selgema pildi saame kui vaatame osakaalusid.</p><p><img alt=\"\" src=\"https://raw.githubusercontent.com/okestonia/Data-Viz-Protos/master/erakoolid/Erakool_aasta_est.png\" style=\"width: 100%\"></p><p>Nii erakoolide kui ka õpilaste arv on kasvanud viie aastaga 20%. Erakoolide osakaal 2013/2014. õppeaastal oli 9%, siis viis aastat hiljem oli see osakaal 11%. Nende viie aastaga on õpilaste arv tõusnud 1% võrra.</p><p>Huvitav on 2016/2017. õppeaasta langus. Koole ikka pannakse kinni ja avatakse uusi, kuid selle languse põhjustas Eesti ühe suurima kooli – Keila Kooli – muutmine erakoolist munitsipaalkooliks.</p><p>Kus asuvad erakoolid? Uurime seda viimase õppeaasta andmete põhjal.</p><p><img alt=\"\" src=\"https://raw.githubusercontent.com/okestonia/Data-Viz-Protos/master/erakoolid/Erakool_maakond_est.png\" style=\"width: 100%\"></p><p>Eelmisel õppeaastal oli kolm maakonda (Hiiu, Jõgeva, Lääne maakonnad), kus erakoole ei olnud. Kõige suurem erakoolide osakaal 21% oli Harjumaal, teistes maakondades jäi erakoolide osakaal 5 - 12% vahele.</p><p>Lääne-Virumaa ei paista silma erakoolide suure osakaalu tõttu, aga paljud õpilased käisid just erakoolis. Samal ajal oli Võrumaal erakoolide osakaal suurem, aga neis õppis ainult 2% õpilastest. Kusjuures mõlemas maakonnas oli 3 erakooli.</p><p>Lisaks on erakoolid populaarsed algkoolide seas. Hariduslike erivajadustega õpilastele suunatud koolide hulgas on rohkem erakoole kui tavakoolide hulgas, vastavalt 18% ja 11%. Ning üldiselt koolid, mis tegutsevad teises keeles (näiteks inglise või soome), on ka erakoolid.</p><p>Kuigi erakoolide populaarsus ei ole mitmekordistunud, on tõus olnud stabiilne. Eks me näeme, kaua see tõus veel kestab.</p><p><em>Projekt \"Avaandmete kasutamise edendamine\" viiakse ellu Majandus- ja Kommunikatsiooniministeeriumi tellimusel EL struktuuritoetuse toetusskeemist \"Infoühiskonna teadlikkuse tõstmine\", mida rahastab Euroopa Regionaalarengu Fond. Hanke tulemusel viib projekti tegevused läbi MTÜ Open Knowledge Estonia.</em></p><blockquote><p>Allikad:</p><p><a href=\"https://github.com/okestonia/Data-Viz-Protos/tree/master/erakoolid\" >https://github.com/okestonia/Data-Viz-Protos/tree/master/erakoolid</a></p><p><a href=\"https://www.err.ee/855819/erakoolid-koguvad-populaarsust\" >https://www.err.ee/855819/erakoolid-koguvad-populaarsust</a></p><p><a href=\"https://opendata.riik.ee/et/dataset/eesti-hariduse-infos-steemi-avaandmed\" >https://opendata.riik.ee/et/dataset/eesti-hariduse-infos-steemi-avaandmed</a></p><p><a href=\"https://www.hm.ee/ehis/statistilised_tabelid/download.php?file=alus_yld_oppeasutused_oppurid.xlsx\" >https://www.hm.ee/ehis/statistilised_tabelid/download.php?file=alus_yld_oppeasutused_oppurid.xlsx</a></p></blockquote>"
---
